---
layout: recipe
tags:
- vegetarisk
- tillbehör
title: Rödbetsråbiff
---


Till 4 pers
```
500g färska rödbetor
1/2 msk + 1 msk olivolja
1 msk vit balsamvinäger eller rödvinsvinäger
1 1/2 tsk flingsalt
2 krm nymald svartpeppar
2 avokador
1/2 msk pressad citron
1 krm salt
```
Getostkräm
```
30+20 g vällagrad getost, t ex Chevrette
1 äggula
1 msk dijonsenap
1 msk pressad citron
2 dl rapsolja
1/2 tsk salt
```
Tillbehör
```
20 g rödbetschips
1 dl valnötter
50 g salladsmix
```
## Gör såhär
1. Sätt ugnen på 225°. Skölj och skala rödbetorna. Skär rödbetorna i halvor,
   men ta undan 100g till senare
2. Lägg rödbetshalvorna på ett ark ugnsfolie. Blanda med 1/2 msk olja och vik
   ihop paketet. Lägg paketet på en plåt och laga mitt i ugnen tills de är helt
   mjuka, ca 1 timme. Låt svalna
3. Riv de bakade och den råa rödbetan grovt på rivjärn. Grovhacka dem lätt. Rör
   ihop rödbetor, olja, vinäger, flingsalt och peppar
4. Halvera och gröp ur avokadon. Mosa halvorna grovt i en skål. Tillsätt 1/2
   msk pressad citron och salt
5. *Getostkräm*: Riv 30 g ost fint på rivjärn, gärna zestjärn. Vispa ihop
   äggula, senap och citronsaft. Häll försiktigt i oljan i en tunn stråle och
   vispa till en tjock majonäs. Krydda med slt. Rör i den rivna osten
6. Fördela avokadomoset jämnt i botten på en stansring. Fyll på med
   rödbetsrivet och packa ihop med hjälp av en stanspress eller sked. Ta bort
   ringen och toppa med getostkräm, rödbetschips, och nötter. Riv över 20g ost
   och garnera med salladsmix
