---
layout: recipe
tags:
- bröd
- morötter
- ugn
- vegetarisk
title: Filmjölkslimpa med morötter
---


Blir en liten limpa
```
180g/3dl vetemjöl
120g/2dl grahamsmjöl
80g/2dl havegryn
2 tsk bikarbonat
1 tsk salt
1 dl blandade fröer (chiafrön, sesamfrön, pumpakärnor)
ca 50g fint rivna morötter
4 1/2 dl filmjölk
```

## Gör såhär
1. Sätt ugnen på 180 grader. Blanda alla torra ingredienser i en bunke.

2. Riv morötterna fint (kan bytas ut mot 1 dl lingonsylt eller 1 dl lingon).

3. Tillsätt filmjölk och rivna morötter bland de torra ingredienserna och rör
   ihop allt till en kladdig smet.

4. Häll upp smeten i en limpform, ca 1 ½ liter, klädd med bakplåtspapper. Strö
   lite vetemjöl på ytan.

5. Grädda limpan längst ner i ugnen i ca 50 min. Lägg över ugnsfolié i slutet av
   gräddningen om den blir för brun på ytan. (Öppna och stäng luckan snabbt så
   inte värmen åker ut). Låt limpan svalna inlindad i en handduk. Vänta tills
   den kallnat innan du skär den i skivor.

## För att göra bullar istället (passar bra som burgarbröd till broccolibiffar)
* Klicka ut i bullar på en plåt. Inte allt för stora, de rinner ut lite
* Sätt ugnen på 250°C istället, grädda 11-13 minuter

