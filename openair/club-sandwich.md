# Club sandwich med baconmajonnäs
Gör mackorna helt klara och packa in i smörgåspapper. Om det tar lång tid innan
de serveras kan kyckling, baconmajonnäs och tillbehör packas var för sig och
läggas i brödet på plats

Till 4 pers
```
600g kycklingfilé
1 msk rapsolja
BBQ-krydda
```
Baconmajonnäs
```
1 paket bacon (140g)
2 äggulor
1 msk dijonsenap
1 tsk vitvinsvinäger
2 dl rapsolja
1/2 tsk salt
1 krm peppar
```
Tillbehör
```
3 tomater
1 rödlök
1 krispsalladshuvud
12 skivor surdegstoastbröd
```
## Gör såhär
1. *Majonnäs*: Stek baconet knaprigt i en stekpanna, och finhacka det. Vispa
   ihop äggulor, senap och vinäger. Tillsätt oljan, lite i taget under
   vispningen. Rör i baconet och krydda med salt och peppar.
2. Skiva tomaterna, skala och finskiva rödlöken. Bryt salladen i bitar
3. Pensla lite olja på kycklingen och grilla filéerna på indirekt värme till 70°
   innertemperatur, ca 6 minuter på varje sida. Låt svalna. Skär kycklingen i
   tunna skivor.
4. Bred majonnäs på bröden. Fördela lök, sallad, tomat och kyckling över och
   varva så att varje person får tre skivor var. Lägg sandwichen tajt i
   smörgåspapper och skär tvärs över med en vass kniv
