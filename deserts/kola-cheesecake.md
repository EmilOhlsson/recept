# Kolacheesecake med daim, 12 bitar:

Kexbotten:
```
300 g digestivekex
150 g smör
```

Fyllning:
```
400 g färskost – t.ex. philadelphia
1 dl florsocker
2 tsk vaniljsocker
200 g dulce de leche (karamelliserad mjölk)
3 dl vispgrädde
2 st. dubbeldaim
```

Topping:
```
200 g dulce de leche
2 dl vispgrädde
1 st. dubbeldaim
```

## Gör så här:
Botten:
1. Börja med att klä en springform 22 cm med löstagbar kant med bakplåtspapper
   (både botten och runtom kanten).
2. Mixa digestivekexen i en matberedare till ett fint smul. Smält smöret och
   blanda med kaksmulorna. Häll ut smulet i formen och tryck ut till en jämn
   botten – packa hårt med t.ex. undersidan av ett glas. Ställ i kylskåpet
   medan du gör fyllningen.

Fyllning:
1. Vispa färskost, florsocker, vaniljsocker och dulce de leche med elvisp till
   ett fluff. Tillsätt vispgrädden och vispa till ett fast fluff.
2. Finhacka daimen och rör ner den i smeten. Häll fyllningen i formen och bred
   ut jämnt. Ställ tillbaka i kylskåpet och låt stå i minst 5 timmar, gärna
   längre.

Topping:
1. Tag ut cheesecaken ur kylskåpet och bred på dulce de leche. Vispa grädden
   och spritsa eller bred den på cheesecaken. Toppa med finhackad daim. 
