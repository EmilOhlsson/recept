# Pumpa-curry
```
1 butternutpumpa, ca 1,4 kg
1 msk garam masala
3 msk rapsolja

1 tsk bruna senapsfrön
2 gröna chili, finhackade
1 gul lök, tunt skivad
2 vitlöksklyftor, finhackade

2 burkar black eye-bönor à 400 g, ca 6 dl kokta
2 dl krossade tomater
½ tsk gurkmeja
1 burk kokosmjölk à 400 ml
salt
```
## Gör såhär
1. Sätt ugnen på 200 grader.
2. Skär pumpan i klyftor och skala med en kniv eller grönsaksskalare. Gröp ur
   kärnhuset. Dela sedan pumpan i bitar.
3. Blanda pumpan med 1 msk av rapsoljan, garam masala och salt på en plåt. Rosta
   i ugnen i ca 30 minuter.
4. Hetta upp resterande olja i en gryta. Häll ner
   senapsfröna. När de börjar hoppa i grytan tillsätter du chili och lök. Låt
   fräsa med i 10 minuter tills löken har mjuknat och fått färg.
5. Rör ner vitlöken och låt fräsa med i 1 minut. Häll sedan på sköljda black
   eye-bönor, krossade tomater, gurkmeja, och den rostade pumpan. Låt puttra på
   i 5 minuter. Smaka av med salt och peppar.
6. Servera med ris eller roti… eller både och.
